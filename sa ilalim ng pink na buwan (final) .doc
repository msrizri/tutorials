sa ilalim ng pink na buwan
April 11, 2017

nakatunganga sa wala
naubusan na ng luha
nalipasan na ng mundo
ang mata kong namumugto

lumilipas din pala
ang mga sandali ng pagluha
naglalaho din pala
ala-ala ng 'yong pagkawala

subalit dumating ang sandaling
matagal kong hiniling
ika'y muling makapiling
kahit alam kong di ka akin

at doon nga sinabi mo
na hindi man tayo
mahalaga ako sayo
mahal mo ba talaga ako?

kahit pa sabihin mong may "mahal"
sa salitang "mahalaga"
di mo na rin naman mababago
yung nasaktan mo ako, hindi ba?

at nung pinili mo sya
pinili ko na ding pakawalan ka
noon, ng gabing yun, sa kawalan
sa ilalim ng pink na buwan

